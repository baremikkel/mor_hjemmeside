Coaching er et professionelt fag og et håndværk på lige fod med andre specialiserede håndværk. Alle kan kalde sig coach, det er ikke en beskyttet titel, så vær opmærksom på om din coach har en certificering.
Coaching er ikke en ven eller venindesnak, vi går ”ind til benet” så der bliver åbnet op for en handling.
Coaching er en proces, hvor jeg som coach arbejder med dig for at hjælpe med at identificere og nå personlige eller professionelle mål. Ved en coaching kan det være en samtale der er brug for, eller der kan være brug for en serie af samtaler. Når jeg coacher, stiller jeg spørgsmål og lytter opmærksomt på sprogbrug for at hjælpe dig med at opdage og udvikle dine egne løsninger og strategier.
Coaching kan omfatte forskellige områder, såsom karriereudvikling, personlig udvikling, lederskab, stresshåndtering, vægttab, noget du gerne vil opnå, men ikke kan knække koden på.
Coaching bruges når du er klar til at tage ansvar og træffe valg, idet coaching primært bruges for at hjælpe dig med at opnå specifikke mål og løse problemer og se fremad. Coaching har fokus på nutiden og fremtiden, selvom fortiden kan berøres. 
