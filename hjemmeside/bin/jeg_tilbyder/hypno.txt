Hypnoterapi en terapiform, hvor jeg bruger hypnose som et redskab til at hjælpe min klient med at ændre adfærdsmæssige eller følelsesmæssige problemer. 
I hyponoterapi foregår behandlingen i en trancetilstand. Trancetilstand er alle mennesker i flere gange om dagen, du kender den ved at du falder i staver, eller lige der hvor du er ved at falde i søvn, eller lige ved at vågne. 
Under hypnoterapi vil jeg guide dig til en trance-tilstand, i denne tilstand, er man mere modtagelig for forandringer og ideer samt åben for at udforske følelser, oplevelser og overbevisninger på en mere dybdegående måde end i en normal vågen tilstand. 
Hypnoterapi er brugbart i en række forskellige situationer og tilstande. Det kan hjælpe med at behandle og lindre symptomer på fysiske og mentale problemer og lidelser, såsom:
•	Angst og stress-relaterede lidelser
•	Fobier og panikangst
•	Depression og nedtrykthed
•	Søvnproblemer og søvnløshed
•	Smerter ved kronisk sygdom
•	Vægtproblemer og spiseforstyrrelser
•	Rygestop og andre afhængigheder

Hypnoterapi kan også hjælpe med at forbedre selvværd, motivation, og evne til at håndtere livets udfordringer og stressorer. 
